# Page 1
अर्थ व सांख्यिकी संचालनालयातील उपसंचालक,
गट-अ संवर्गातील अधिकाऱ्यांच्या विनंतीनुसार
बदलीबाबत.....
महाराष्ट्र शासन
नियोजन विभाग
शासन आदेश क्रमांकः बदली-१०२५/प्र.क्र.८३/का.१४२७
मादाम कामा मार्ग, हुतात्मा राजगुरु चौक,
विस्तार इमारत, मंत्रालय, मुंबई-४०० ०३२.
दिनांक :- २६ फेब्रुवारी, २०२६.
संदर्भ :- नियोजन विभाग, शासन आदेश क्रमांकः पदोनि-१०२४/ प्र.क्र.१०६/
का.१४२७, दिनांक १८/०७/२०२५.
शासन आदेश:-
महाराष्ट्र शासकीय कर्मचाऱ्यांच्या बदल्यांचे विनियमन आणि शासकीय कर्तव्ये पार पाडताना होणाऱ्या
विलंबास प्रतिबंध अधिनियम, २००५ चे कलम ४ (४) (दोन) व (५) मधील तरतुदीनुसार अर्थ व सांख्यिकी
संचालनालयातील उपसंचालक, गट-अ (S-२३: ६७७००-२०८७००) या संवर्गातील खालील तक्त्यात नमूद
अधिकाऱ्यांची सक्षम प्राधिकाऱ्यांच्या मान्यतेने (महसूल विभाग वाटपातून सूट देवून एक विशेष बाब म्हणून
बदली करण्यात येत असून त्यांची पदस्थापना त्यांच्या नावासमोर स्तंभ क्रमांक ३ मध्ये दर्शविलेल्या पदावर
करण्यात येत आहे :-
-------------------------------------------------------------------------------------------------------------------------------------
| अ.क्र. | अधिकाऱ्याचे नाव, पदनाम व सद्याचे कार्यालय | पदस्थापनेचे पदनाम व कार्यालय |
| १ | २ | ३ |
| १ | श्रीमती सविता पवार, उपसंचालक, उच्च व तंत्र शिक्षण विभाग,मंत्रालय, मुंबई | उपसंचालक, जिल्हा सांख्यिकी कार्यालय, सांगली (रिक्त पदावर) |
-------------------------------------------------------------------------------------------------------------------------------------
२. उपरोक्त नमूद उप संचालक यांनी पदस्थापनेच्या जागी कोणत्या दिनांकास हजर झाले याबाबतच्या रुजू अहवालाची प्रत planning.desk-१४२७@mah.gov.in या ईमेल वर तसेच आयुक्त, अर्थ व सांख्यिकी
संचालनालय, मुंबई यांना कळवावी.
३. संबंधित अधिकारी हे महाराष्ट्र नागरी सेवा (पदग्रहण अवधी, स्वीयेत्तर सेवा आणि निलंबन, बडतर्फी
व सेवेतून काढून टाकणे यांच्या काळातील प्रदाने) नियम, १९८१ च्या नियम १५ अन्वये विहित केलेल्या
तरतूदींनुसार, पदग्रहण अवधी समाप्त होण्यापूर्वी बदलीच्या ठिकाणी रुजू झाले नसल्याचे निदर्शनास
आल्यास, त्यांचेविरुद्ध लोकप्रतिनिधीत्व अधिनियम, १९५० व महाराष्ट्र नागरी सेवा (वर्तणूक) नियम, १९७९
मधील तरतूदींनुसार शिस्तभंगविषयक कारवाई करण्यात येईल, याची संबंधितांनी नोंद घ्यावी.
४. महाराष्ट्र नागरी सेवा (पदग्रहण अवधी, स्वीयेतर सेवा आणि निलंबन, बडतर्फी व सेवेतून काढून
टाकणे यांच्या काळांतील प्रदाने) नियम, १९८१ मधील नियमांनुसार विहित कालावधीत संबंधित अधिकारी
यांनी पदस्थापनेच्या ठिकाणी रुजू होण्याची दक्षता घ्यावी. अन्यथा त्यांचा अनुपस्थितीचा कालावधी हा
अकार्यदिन (Dies Non) म्हणून गणला जाईल.
# Page 2
शासन आदेश क्रमांकः बदली-१०२५/प्र.क्र.८३/का.१४२७
५. संबंधित अधिकाऱ्यास शासनाच्या पूर्वपरवानगीशिवाय रजा मंजूर करु नये. तसेच, महाराष्ट्र नागरी
सेवा (रजा) नियम, १९८१ मधील नियम-३० (सी) नुसार मूळ कार्यालयाने बदली झालेल्या अधिकाऱ्यांचे
कोणत्याही प्रकारचे रजेचे अर्ज स्विकारु नयेत. असे अर्ज प्राप्त झाल्यास ते संबंधित अधिकाऱ्यांना मूळ
पत्तयावर नोंदणी पोच देय डाकेने परत करावेत.
६. सदरहू आदेशानुसार तात्काळ पदस्थापनेच्या पदावर रुजू न झाल्यास वा कोणत्याही प्रकारचा दबाव
आणून बदली करण्याचा प्रयत्न झाल्यास ही कृती महाराष्ट्र नागरी सेवा (वर्तणूक) नियम, १९७९ मधील नियम
२३ चे उल्लंघन करणारी असल्यामुळे, ती गैरवर्तणूक समजून ते अधिकारी शिस्तभंगाच्या कारवाईस पात्र
ठरतील.
७. श्रीमती सविता पवार, उपसंचालक यांची बदली त्यांच्या विनंतीनुसार करण्यात येत असल्याने त्यांना
नियमानुसार अनुज्ञेय असणारा पदग्रहण अवधी, प्रवासभत्ता व दैनिक भत्ता देय राहणार नाही.
८. महाराष्ट्र शासनाच्या www.maharashtra.gov.in या संकेतस्थळावर सदर शासन आदेश उपलब्ध